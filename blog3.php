<?php include 'partials/header.php'; ?>

<!-- singleHeaders -->
<header class="singleHeaders">
    <h3 class="container">Dragulji starogradske jezgre</h3>
</header>

<section class="singleBlog container">
    <article>
        <div class="post">
            <div class="featuredImage">
                <img src="slike/blog3.webp" alt="">
            </div>
            <div class="text">
                <h3>Dragulji starogradske jezgre</h3>
                <div class="meta">5.08.2021 | <a href="">Admin</a></div>
                <p><b>Starogradska jezgra Fažane</b> s jednostavnim obrisima i povezanošću dvokatnih zgrada pokazuje ukomponiranu cjelinu u kojoj svaki objekt ima svoju arhitekturu: vrata prema moru, vrata u zidu prema susjedu i stražnja vrata… Ovako komponirano zdanje u normalnim uvjetima omogućava obiteljski život, a u vrijeme napada udruženi objekti postaju utvrda. Otvaranjem bočnih vratiju, branitelji unutar zgrada, uz interno komuniciranje imaju bolju mogućnost obrane. Ove polivalentne mogućnosti organizacije i zaštite stanovništvo Fažane koristilo je pri napadu uskoka i morskih gusara.</p>
                <p><b>Župna crkva Sv. Kuzme i Damjana</b> smještena je na trgu, u blizini obale u samom središtu starog dijela Fažane. Nalazi se na najnižoj nadmorskoj razini u Istri – samo jedan metar. Barokizirana, jednobrodna gotička građevina sazidana je u kasnogotičkom stilu 15. stoljeća. Unutrašnjost je opremljena s pet mramornih oltara na kojima su postavljeni drveni retabli. Sjeverni zid crkve oplemenjen je slikom Posljednja večera, poznatog zadarskog slikara Zorzija Venture iz 1598. godine. I glavni oltar sadrži kvalitetno slikarsko ostvarenje – Uskrsli Krist i sveci, ulje na platnu koje ima sve odlike venecijanskog slikara Leonarda Corone, nastalo oko 1590. godine. Na zidovima sakristije moguće je vidjeti ostatke freskoslikarija, vjerojatno rad furlanskih majstora iz 16. stoljeća.</p>
                <p><b>Crkva Blažene Djevice Marije od Karmela</b> (Majke Božje Karmelske), nalazi se u rubnom dijelu povijesne jezgre. Jednobrodna crkvica manjih dimenzija podignuta je u 14. stoljeću. Na pročelju, iznad ulaza, uzdiže se preslica na jedno zvono. Prigrađena lopica je iz 17. stoljeća. Unutrašnjost je presvođena šiljastim bačvastim svodom. Na zidovima se naziru ostaci fresaka iz 15. stoljeća, a na oltaru je sačuvana drvena polikromirana skulptura Bogorodice s Djetetom, također iz 15. stoljeća.</p>
            </div>
        </div>
    </article>
    <aside>
    <?php include 'partials/sidebar.php'; ?>
    </aside>
</section>

<?php include 'partials/footer.php'; ?>